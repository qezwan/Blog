---
layout: post
title: جێبەجێکردنی سادەی نەرمەکالا لە دابەشکراوەکان
tags: [گنو/لینوکس]
date : "2014-09-22 05:20:45"
---

بە یارمەتی AppImage، نەرمەکالاکان بێ هیچ دامەزراندنێک و تەنها بە یەک کرتە نەرمەکالا لە دابەشکراوەکانی گنو/لینوکس چالاک دەکەن.سەرەتا بۆ کەڵک وەرگرتن لەم تواناییە دەبێ یەک شت بزانیت کە:

> یەک نەرمەکالا = یەک فایل(پەرگە)

شیوازێک کە گەشەپێدەران خولقاندییانە ئەویە کە تەنها فایلی Appimageـی ئەو نەرمەکالا لە هەر دابەشکراوەیێک دادەگرن و دوو کرتەی لەسەر دەکەن، تەواو.چۆنیەتی ئیشکردنی AppImage بەم شێوەیە کە تەواو کتێبخانەکان و پەڕگە پێویستیەکان کە نەرمەکالایێک نیازی پێیەتی کە ئیش بکا لە فایلێک کۆیان کردووەتەوە،ئیتر بە شێوازی پەڕگەیێکی هەڵگیراو (Portable)دەتوانن لە هەر دابەشکراوەیێکی گنو/لینوکس سوودی لێ ببینن. بۆ جێبەجێکردنیش پێویستان بە هیچ پەڕگەیێک لە سیستەمی کارپێکردن نییە هەر بۆیە دەتوانن بە هەڵگیرایش سوودی لێبگرن.



##### سوودەکانی کەڵک وەرگرتن لە AppImage :

۱- ئەو نەرمەکالانە کە بە شێوازی AppImage دەرهاتوون، پێویستیان بە دامەزراندن نییە.

۲- بۆ جێبەجێکردنی نەرمەکالاکان پێویست بە ڕێپێدانی ڕووت نییە.

۳- بۆ جێبەجێکردن پێویستمان بە هیچ ڕێکخستنێک لە سیستەمی کارگێڕی نییە.

۴- نەرمەکالاکان پێویستیان بە هیچ پەڕگەیێک لە سیستەمی دانراوە نییە.

۵- نەرمەکالایێک کە داتانگرتووە لە سەر تەواو دابەشکراوەکان گنو/لینوکس ئیشدەکا.

۶- نەمەکالاکان توانایی هەڵگرتنیان هەیە،دەتوانن ڕوونووسێکی لێبدەن بە هاوڕێکانتان.

۷- گەر گەشەپێدەرن دەتوانن بە خێرایی ئەو نەرمەکالانە کە نووسیوتانە بە شێوازی appimage دەربێنن و بیدەن بە بەکارهێنەران.

۸ -…

ئێوە دەتوانن بچنە [ماڵپەڕی فەرمی](https://bintray.com/probono/AppImages) و لە خشتی گەڕان نەرمەکالای خۆتان پەیدا بکەن و کرتەی لەسەر بکەن بۆ داگرتن.

هەروا لە سەر [گیتهابیش](https://appimage.github.io/apps/) دەتوانن ئەم نەرمەکالانە کە بە شێوازی پەرگەی**AppImage** دەرهاتوون دایان بگرن.کە نزیکەی 475 نەرمەکالای تێدایە.
من AppImageـی لیبرەئۆفیسم داگرت وە بەم شێوازە چالاکم کرد بێ ئەوە کە دایمەزرێنم.



سەرچاوە : [appimage](https://appimage.org/) 