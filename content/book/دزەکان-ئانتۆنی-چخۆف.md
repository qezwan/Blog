+++
date = "2020-10-18 06:28:15"
draft = false
title = "دزەکان(کورتە چیرۆکەکان) - ئانتۆنی چیخۆف"
heading = "دزەکان(کورتە چیرۆکەکان) - ئانتۆنی چیخۆف"
aliases = ["/story-small-chokhof/"]

+++

هەموو شەوێک کتێبی "دزەکان"، ئانتۆنی چیخۆف[^١] دەخوێنم و ڕەستە دڵخوازەکان و کورتەی لێرە دەنووسم.ئەم کتێبە چەندین کورتە چیرۆکی لە خۆ گرتووە، کە هەوڵ دەدەم ئاماژە بە بەشێکی بکەم.

![](/book/img/002.jpg)

#### کورتەیەک دەربارەی چیخۆف:

- [چخۆف](https://ckb.wikipedia.org/wiki/%D8%A6%D8%A7%D9%86%D8%AA%DB%86%D9%86_%DA%86%DB%8E%D8%AE%DB%86%DA%A4) لە ساڵێ ١٩٨٠.ز خەڵاتی ئەدەبی پۆشکین وەردەگرێ.

- ساڵی ١٨٨٢ دوچاری نەخۆشی سیل دەبێت و خوێن هەڵدێنێتەوە. زۆر جار دەستماڵە خوێناوییەکەی دەخستەوە نێو گیرفانی تاکوو خانەوادەکەی نەیبینن و نیگەران نەبن... بەڵام تا دەهات بارودۆخی تەندروستی خراپتر دەبو، شەوانێکی فرە خەو نەدەچووە چاوی،کۆخەیەکی تاقەت پڕوکێن، بەرۆکی بەرنەدەدا و ئاسوودەیی لێهەڵگرتبو.

- پێنج ساڵی خایاند تاوەکو توانی ئەو کتیبەی، کە لە سەر هەل و مەرجی ژیانی بەندی و دورخراوەکانی ساخالین نوسیبوی،تەواوی بکات و بە چاپی بگەیەنێ.سەرئەنجام ئەمە وڵامێک بو، بۆ ئەو کەسانەی ڕخنەیان لێ دەگرت کە گۆیا بایەخ بە ڕەنج و کوێرەوەری مرۆڤەکان نادات و لەئاستیاندا بێ هەڵوێستە.(٢٤).

- ...لە ساڵی ١٨٩٧ لە نەخۆشخانی مسکۆ دەخەوینرێ، تۆلستۆی دێتە سەردانی و ماوەیەکی زۆر ،بە سەختی لەگەڵ یەکتردا دەکەونە مشتومڕەوە. کە لە نێوان قەسەکانیاندا سیەکانی چیخۆف توشی خوین بەربون دەبن.لەم گفتوگۆیەدا چیخۆف ئاماژە بە خوشبەختی دەکات و دەڵێ:"ساتەکان بدۆزینەوە و بەحەز و مەیلی خۆمان بژین و لێگەڕیبین با کەسێتی مرۆڤەکان بەر لە گەشەکردن، نەژاکێن.دواتر هەر لە ساڵی ١٨٩٧ لە شوێنی ژیانی خۆی و چەند گوندێکی تردا چەند خوێندنگایەک لە سەر ئەرکی خۆی دروست دەکات و داو و دەرمانیش بە خۆرایی دەداتە نەخۆشەکانی.لەو سەردەمانەشدا لەگەڵ ماکسیم گۆرکیدا پەیدا دەکات.(٢٦)

- کاتێک تزاری ئەو سەردەمە ناوی گۆرکی لە پێرستی ئەندامانی زانستی ڕوسیا لادەبا، چیخۆف و کورۆلینکۆ دەست لە ئەندامیێتی ئەکادێمیا دەکێشنەوە.سەر ئەنجام لە ساڵێ ١٩٠٤، دوای  گێڕانەوەی چیرۆکێک بۆ ئۆلگای هاوسەری، ماندو و بێ توانا، چاوەکانی لەسەر یەک دادەنێ و خەوی لێ دەکەوێ.چیخۆف تەنها ٤٤ ساڵ ژیا بەڵام توانی فۆرم و ڕوخساری چیرۆکنوسیی لە جیهاندا بگۆڕێ وە کاریگەریەکی گەورەش لە سەر شانۆنامەکان دابنێ. زیاتر  لە ٦٠٠ چیرۆک و کتێبێک  دەربارەی دورخراوە و بەندیەکانی دورگەی ساخالین بەناوی (دورگەی ساخالین) و چەندنی یاداشت و نامە کە دواتر کۆکرانەوەلە نزیک ١٥٠٠ لاپەڕە بوون،چەندین شانۆنامە  بنوسێ.(٢٦-٢٧-٢٨)

#### ژیان جوانە :

بۆ ئەوەی ئیدی لەمەودا، تەنانەت ئەو کاتانەش کە لەو پەڕی نیگەرانی دایت، شاد و بەختەوەر بژیت، دەبێ ئەم دوو هەنگاوەی خوارەوە جێبەجێ بکەیت: یەکەم ڕازی بیت بەوەی کە هەتە و دووەم باوڕی تەواوت بە دەستەواژەی (لەوانەیە لەمەش خراپتر ڕوبدات) هەبێت. ئەمەش هەندێ کارێکی ئەستەم نییە.کاتێک قوتوی کبریت[شەمچە،شەقاتە] لە گیرفانتدا گڕ دەگرێ، دڵ تەنگ مەبە و سوپاسی خودا بکە کە گیرفانت گەنجینەی باروت نەبوە.ئەگەر دڕکێک لە پەنجەت چەقی، برۆ سوپاسی خودا بکە و بڵێ چاک نەبو لە چاوم نەچەقی. بڕۆ سوپاسی خودا بکە کە نە ئەسپی ژێر باری، نە میکرۆبی، نە کرمی(تریشین)[^٢] ی، نەبەرازی و نە وڵاخی و نە مێشولەیت و نە ورچی قەرەجە گەڕۆکەکانی. بڕۆ هەڵپەڕێ لە خۆشی.... گوێ لە پەند و ئامۆژگاریەکانم بگرە تا لەمەودا ژیانت لێوانلێو بێت لە شادی و بەختەوەری.[٣٥-٣٨]

#### پیاوێکی ناسیاو:

 چیرۆکی کچێکی جوانکیلە بە ناوی (ڤاندا)، کاتێک لە نەخۆشخانە دەرکرا، خۆی لە هەل و مەرجێکدا بنییەوە کە پێشتر هەرگیز نەیبینیبو،نە خاوەنی جێگا و ڕێگایەک، نەپارە و پولێک، نە پلە و پایەیەک،ئەمە چ چارەنوسێک بو؟ دەچێت بۆ لای دکتۆرێک کە یارمەتی بدا کە ناسیاویەتی، بەڵام ئەوەش بە هۆی ئەوە نەیناسی و ددانی بۆ کێشا،ئەو تەنها روبلەشی لێ وەردەگرێ....[٣٩-٤٦]

#### دوو ڕۆژنامەچــــی

چیرۆک باسی دوو ڕۆژنامەوان دەکا کە یەکەمیان بڕیاری داوە کە خۆی بکوژێ بۆ ئەوە کە هەواڵەکان زۆر دووپاتن و هەمیشە بۆ شتی ناخۆش دەگەڕێن کە خەڵکانێکی تەن‌ئاسای پێ سەرقاڵ بکن،بەڵام ئەوەی دیکە(هەڤاڵەکەی) دێت و پەشیمانی دەکا و دەست بە گفتوگۆ دەکەن؛هاورێکەی دەڵێت تۆ دەتوانی وا لە هێلکەیەک بکەی کە لە هەزار گۆشەوە خوێنەری هەبێت...؛ پاش ئەوە کە بە هیچ ئامانجێک ناگەیێن رۆژنامەوانی یەکەم خۆی دەخنکێنێت و ڕۆژنامەوانی هاوڕێی "دەستبەجێ هەستا چوە سەرمێزی نوسینەکەیی و لە چاولێکنانێکدا هەواڵێکی لە بارەی خۆ کوژی و چۆنیێتی ڕووداوەکە و وتارێکی لەبارەی هۆارەکانی خوکوشتن و پرسەنامە و چەند وتاری تری لەم جۆرەی نووسین وە هەرەکە کارەکانی تەواو کرد، بە خێرایی خستنیە گیرفانییەوە و بە شادییەوە بەرەو بنکەی دەستەی نوسەران، بەرەو ئەو شوێنەی(خوێنەر، شانازی، پاداشتی نوسین) چاوەڕوانیان دەکرد، فرتەی لێکرد".[٤٧-٥٤]

#### ڕاوچــــــــــــــــــی

باس لە ژنێکی لادێ لەگەڵ مێردەکەی کە ڕاوچی ئاغایەکە ،دەکا."چێشتەنگاوێکی درەنگ بو، دڵی مرۆڤی تەنگ دەکرد، تەنانەت پەڵەهەورێکیش بە ئاسمانەوە نەدەبینرا، تابلۆیەکی غەمناک بوو، تەنانەت هاتبا و بارانیش باریبا نەیدەتوانی کەش و هەوایەکی دڵگیرو کراوە، بە ناوچەکە ببەخشێ...شنەبایەک نەدەهات گەڵای دارەکان ببزێوێ، درەختەکان بێ جوڵە بون و دەتگوت بەسەری چلەکانیان لە شتێک دەڕوانن، یان چاوەڕوانی شتێک دەکەن.پیاوێکی چل ساڵەی باڵابەرزی ڕەقەڵە، بەکراسێکی سور و چەکمەی درێژ و پانتۆڵی پەراوێزدارەوە، کە پێدەچو سەردەمانێک هی ئاغایەک بوبێ، بە هەنگاوی سست و تەوەزەلانە..."[٥٥-٦٤]

**لە خوێندینگای شەوانە رۆژیدا**

 مامۆستای بیرکاری، کاتژمێرێک دەبێ وانەکەی تەواو کردوە کاتی ئەوەیە بڕواتەوە ماڵێ، بەڵام هێشتا نەچۆتەوە، چونکە نیازی هەیە داوای موچەکەی لە مادام ژڤزومی بەڕێوەبەر بکات...[ قسە کردن لەسەر جوانی کچانی خوێندنگەکە دروست دەبێت.مامۆستای بیرکاری بە پێچەوانەی بەڕێوەبەر قسە دەکا کە گۆیا کچی جوان ئێستاش هەر هەیە و ڕەنگە زۆرتر لە ڕابردوو، ئەم قسەو قسەڵۆکەس کاتێک کە خوێنکارکی جوان دیتە ژوورەکەو بەڕێوەبەر سەرزەنشتی دەکا...] دێریاڤینی مامۆستای بیرکاری کاتێک دەکەوێتە یادی زیادکردنی موچەکەی، خۆی دەشیوێنێ و دەڵێت: خودا بمکوژێ ئەگەر سەرتاپای باڵای شتێکی جوان و سەرنج ڕاکێشی تێدابێ...باوڕت هەبێ سەرەڕای ئەو تەمەنە چاو و برۆ و دەم و لوتی تۆ، زۆر زۆر لە هی ئەو جوانترە... ئەوەندە بەسە بچیتە بەر ئاوێنە و لەخۆت ورد بیتەوە، بۆ ئەوەی ڕاستی قسەکانی منت بۆ دەرکەوێ. سەرئەنجام مادام ژڤزوم، مل بە داواکاری زیادکردنی موچەکەی دێریاڤین دەدات.(٨٠-٧٣)

**کارێکی ناشرین**

پاسەوانەکە چاوی هیچ شتێک نابینێ، بەڵام لە نێو ئەو هاشەهاشەی ڕەشەبا و خشەخشی ئەو گەڵا و خۆڵ و خاشاکەی کە ڕایدەماڵین، دەنگی پێی کەسێک - کە لە شەقامە سەرەکیە پڕدار و درەختەکەوە دێ - وردە وردە نزیکتر دەبێتەوە و بە ئاسانی دەبیسترێ.یەکێک لەو شەوە بەتەم و مژەکانی وەرزی زستانە.

پاسەوانەکە لە مێشکی خۆیدا وا مەزەندە دەکات کە زەوی و ئاسمان و تەنانەت بۆخۆیشی - بەهەمو بیر و ئەندێشەکانی ناو مێشکیەوە - تێکەڵی یەکتر بون و بونەتە شتێکی ڕەش و گەورە.

چاو چاو نابینێ، پاسەوانەکە وای بۆ دەچێ گوێی لە دەنگی پێکەنین و گۆرانی بوبێ....(٨٩ - ١٠٠)

**تۆڵەسێن**

دوای ئەوەی هاوسەرەکەی لە کاتی خیانەتتدا لەگەڵ هەتیوێکدا بینی، بە مەبەستی کڕینی دەمانچەیەک، بەرەو دوکانێکی چەک فرۆشی وەڕێ کەوت. ڕق و نەفرەت لە ڕوخساریدا بەدی دەکرا. لەدڵی خۆیدا دەیگوت: سوکایەتی  بەتەواوی بنەماڵەکەم کراوە، شەرەفیان لەکەدار کردوم، گوناهـ و تاوان سەرکەوتون و بەردەرگایان پێگرتوم. دەبێ وەک مرۆڤێکی بەشەرەف، تۆڵەی خۆم بکەمەوە... . فرۆشیار...، ئەگەر بڕیار بێ خۆمان لەکاری کڕیارەکانمان هەڵقورتێنین، دەبێ دەرکی دوکانەکەمان داخەین و بڕۆینەوە ماڵێ. من تەنیا ئەوەندەم لە سەرە پێت بڵێم: ئەمە ئاوایە و ئەوە ئاوایە.

...ئەم شتانە دەرهاویشتەی چەند کێشەیەکن. یەکەم: دەستوری وڵات هی زەمانی دەقنانوسە. دووەم: دادگا، هەمیشە بەرگری لەوانە دەکا کە چاویان بڕیوەتە ناموسی خەڵکی. ئەگەر لێشم دەپرسی بۆچی؟ وەڵامەکەی زۆر سادەیە ، چونکە هەمویان واتا لە دادوەرەکانەوە بگرە  تا داواکاری گشتی و پارێزەرەکان هەرهەمویان پەیوەندی ڕێگاپێنەدراویان لەگەڵ ژنی خەڵکیدا هەیە. تەنانەت کەم بونەوەی مێردێک لە ڕوسیا بۆ ئەوان جێگای خۆشحاڵیە و خەیاڵیان ئاسودە تر دەکات...[١١٨-١٠٩]



---

[^١]: وەرگێڕ ئازاد نەجم-ڕانیە ٢٠١١/٠٤/١٤
[^٢]:کرمی تریشین :کرمی نێو گۆشتی بەراز

